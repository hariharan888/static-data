{
  "stories": {
    "0": {
      "title": "கர்த்தருடைய சித்தத்துக்கு முழுஅர்ப்பணம் தேவை!",
      "content": [
        "ஸ்பெயின் நாட்டில் ஒரு அம்மையார் வித்தியாசமான முறையில் ஊழியம் செய்ய நினைத்தார்கள். பணம் கொடுத்து பரிசுத்த வேதாகமத்தை வாங்கி, அதனை தனக்கு அறிமுகமானவர்களுக்கு இலவசமாக கொடுத்து வந்தார்கள். அந்த தாயாரின் வீட்டிற்கு அருகில் ஒரு வீட்டின் கட்டுமான வேலை நடந்து கொண்டிருந்தது. தூர இடங்களிலிருந்து வந்திருந்த கொத்தனார்கள் அங்கு வேலை பார்த்துக் கொண்டிருந்தார்கள். அவர்களில் பிரதான கொத்தனாரின் பெயர் பிரதாபன். அவர் தெய்வபயமற்ற நாத்திகவாதியாக வாழ்ந்து வந்தார். இதை அறிந்த அந்த தாயார், அவருக்காக நல்லதொரு வேதாகமத்தை வாங்கி அதில் பிரதாபனின் பெயரை எழுதி, கட்டாயம் வாசிக்கும்படியாக அவனிடம் கொடுத்தார்கள்.",
        "நாத்திகவாதியான பிரதாபனோ, நானும் இந்த வேதாகமத்தை படிக்க மாட்டேன். மற்றவர்களையும் படிக்க விடமாட்டேன் என்று சொல்லி, தாம் கட்டிக்கொண்டிருந்த கட்டிடச் சுவருக்குள் ஒரு செங்கலுக்குப் பதிலாக பைபிளை வைத்து பூசிவிட்டார். வேதாகமத்தின் கதையை முடித்து விட்டதாக எண்ணி மகிழ்ந்தார். கட்டிட வேலை முடிந்து சில ஆண்டுகள் ஓடினது. அந்தப் பகுதியில் ஏற்ப்பட்ட பூமி அதிர்ச்சி காரணமாக அந்த வீடு இடிந்து விழுந்தது. அதைப் பார்வையிட வந்த அரசு அதிகாரி, செங்கற்களின் நடுவே இருந்த பரிசுத்த வேதாகமத்தைக் கண்டு வியந்து போனார். அதை வீட்டிற்கு எடுத்து சென்று படிக்க ஆரம்பித்தார். வேத வசனங்கள் அவருடைய உள்ளத்தில் பாய்ந்தன. அந்த வசனங்கள் அவருக்குள் பலத்த கிரியை செய்ய ஆரம்பித்தன. கிறிஸ்துவின் திருப்பணிக்காய் தன்னை முற்றிலும் அர்ப்பணித்தார். பின்னர் வேதாகம சங்கத்தில் சேர்ந்து பரிசுத்த வேதாகமத்தை பிறருக்கு கொடுத்து ஊழியம் செய்யத் தொடங்கினார். ",
        "ஒரு நாள் அவ்வாறு பரிசுத்த வேதாகமத்தைக் கொடுக்க செல்கையில், நாத்திகவாதியான பிரதாபனைக் கண்டார். அவர் நிலநடுக்கத்தால் அனைத்து பொருட்களையும் வீட்டையும் இழந்திருந்தார். பிரதாபனிடம் ஆறுதலாக பேசிய பிறகு தன்னிடமிருந்த பரிசுத்த வேதாகமத்தைக் கொடுத்தார் அந்த ஊழியர். வேதாகமத்தைக் கண்ட பிரதாபனுக்கு பழைய செயல்கள் நினைவிற்கு வந்தது. “பல ஆண்டுகளுக்கு முன்பு ஒரு தாயார் எனக்கொரு வேதாகமத்தைக் கொடுத்தார்கள். அப்போதிருந்த வெறுப்பில் கட்டிட சுவரில் செங்கலுக்கு பதிலாக அதை வைத்துப் பூசிவிட்டேன்” என்ற அந்த ஊழியரிடம் நடந்தவற்றைக் கூறினார் பிரதாபன். ",
        "கட்டிட இடிபாடுகளிலிருந்து தமக்கு கிடைக்கபெற்ற வேதாகமத்தை எப்போழுதும் தமது பையிலேயே வைத்திருப்பார் அந்த ஊழியர். பிரதாபன் வைத்து பூசிய வேதாகமம், ஒருவேளை தமது வேதாகமமாக இருக்கலாம் என்று எண்ணிய ஊழியர், தமது பையிலிருந்த வேதத்தை எடுத்து பிரதாபனிடம் காண்பித்தார். அந்த வேதாகமத்தின் முதல் பக்கத்தில் “பிரதாபன்” என்று அந்த தாயார் எழுதிய பெயர் இருந்தது. அதைப் பார்த்து ஆச்சரியத்தில் ஆழ்ந்து நின்றார் பிரதாபன். நிச்சயமாகவே தேவன் இருகின்றார் என்று சொல்லி இயேசு கிறிஸ்துவிடம் தமது வாழ்கையை அர்ப்பணித்தார். பின்னர் இருவரும் நண்பர்களாகி மிகச்சிறந்த ஊழியர்களாக மாறினார்கள். ",
        "(நன்றி: இணையதளம்)"
      ],
      "source": "தரிசனக்குரல்",
      "language_id": 1,
      "categories": [1, 2],
      "verse_ref": "நீதிமொழிகள் 3:5,6",
      "explanation": "அன்பார்ந்தவர்களே,  தேவன் இவ்வாறுதான் செய்வார் என்று நாம் நினைக்கிறவாறே  அவர் அவ்வாறு செய்வது மிகவும் அரிதான ஒன்றாகும். “ ஆ,  தேவன் எதை செய்யப்போகிறார் என்பதை நான் இப்போது அறிவேன்” என்று கூறிக்கொண்டு தேவனைக் குறித்து மதிப்பிடுவது நம்முடைய பிரச்சினையாக இருக்கிறது. கிறிஸ்தவர்களாகிய நாம் அனுபவிக்கிற வெறுப்புணர்ச்சிக்கும்,  ஏமாற்றங்களுக்கும்,  தேவன் செய்கிற அல்லது செய்யாத காரியங்களுக்கும் எந்த வித சம்பந்தமும் இல்லை. மாறாக தேவன் எப்படி செய்வார் அல்லது எவ்வாறு செயலாற்ற வேண்டும் என்று நாம் தவறாக யூகிக்கிற சிந்தனைக்கே இது சம்பந்தமுடையதாய் இருக்கிறது.  கடந்த ஞாயிறு தேவ செய்திகள் கேட்டது போலவும்,  மேலே வாசித்த சம்பவத்தில் அந்த நாத்திகன் பிரதாபன்  தனக்கு பரிசாக கொடுக்கப்பட்ட வேதாகமத்தை செங்கலுக்கு பதிலாக கட்டடத்தில் வைத்து  சாந்து பூசி விட்டாலும் தேவன் பின்னால் செய்ததை அறியாதது போலவும்  நாமும் தேவனுடைய செயலை அறிந்து கொள்வது கடினம். தேவனுடைய சித்தத்தின்படி நீங்கள் எப்போதாவது செய்திருக்கிறீர்களா?  இதற்கு பின்பு உங்களுடைய காரியங்கள் நன்மையாக நடக்கவில்லை என்று உங்களுக்குத் தோன்றுகிறதா?  தேவனுக்குக் கீழ்ப்படிந்ததின் விளைவு எவ்வாறு இருக்கும் என்பதை குறித்து மோசே முற்றிலும் தவறாக எடை போட்டான்.  தான் எதிர்பார்த்தபடி காரியம் நடக்காததால் மோசே சோர்வடைந்தான். மோசே  எதை செய்யவேண்டும் என்பதை தேவன் அவனிடம் கூறினார். ஆனால் அதன் விளைவுகள் எவ்வாறு இருக்கும் என்பதை அவர் மோசேயிடம் கூறவில்லை.  உங்களுடைய சொந்த பகுத்தறிவைக் கொண்டு தேவனுடைய பணியை செய்ய முற்படுவது முட்டாள்தனமாகும்.  தேவன் உங்களுடைய பகுத்தறிவை அகற்றி விடுவது இல்லை. அதை புனிதப்படுத்துகிறார். அவருடைய ஞானத்தை உங்களுக்கு தந்து அவருடைய வழிகளை நீங்கள் புரிந்து கொள்ளும்படி செய்கிறார்.  உங்களுடைய வாழ்க்கையில் தேவன் செய்த செயல்பாட்டை நீங்கள் திரும்பிப் பார்க்கும் போது எப்படிப்பட்ட உன்னதமான ஞானத்தினால் அவர் உங்களை வழி நடத்தி இருக்கிறார் என்பதை நீங்கள் புரிந்து கொள்வீர்கள். தேவன் எதை செய்யக் கூடும் என்பதை நீங்கள் ஆவலோடு எதிர்பார்க்கும் போது அவர் அடுத்தபடியாக இதைத்தான் செய்வார் என்ற ஒரு திட்டவட்டமான  முடிவுக்குள் உங்கள் மனதை நிலைப்படுத்த முயலாதீர்கள்.  அப்படி முயன்றால் நீங்கள் ஏமாற்றம் அடைந்தவர்களாக உணர்வீர்கள். அதற்கு பதிலாக அவருடைய வழிநடத்துதலுக்கு முற்றிலுமாக உங்கள் வாழ்க்கையை ஒப்புக் கொடுங்கள். நீங்கள் நினைக்காத உயரத்திற்கு அவர் உங்களை கொண்டு போவார். கர்த்தர் தாமே உங்களை ஆசீர்வதிப்பாராக!. ஆமென்!!!",
      "date": "2019-07-14",
      "verse": "உன் சுயபுத்தியின்மேல் சாயாமல், உன் முழு இருதயத்தோடும் கர்த்தரில் நம்பிக்கையாயிருந்து, \nTrust in the Lord with all your heart, And lean not on your own understanding; \nProverbs 3:5"
    }
  },
  "categories": {
    "Uncategorized": 0,
    "Bible": 1,
    "Salvation": 2,
    "Prayer": 3,
    "Offering": 4,
    "Love": 5,
    "Ministry": 6,
    "Glory": 7,
    "Faith": 8,
    "Healing": 9,
    "Protection": 10,
    "Power": 11,
    "Gladness": 12,
    "Martyr": 13,
    "Truthfulness": 14
  }
}
